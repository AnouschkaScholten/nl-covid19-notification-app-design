## Changelog 0.8 - week 29

De 0.8 release is bedoeld als design dat gebruikt zal gaan worden voor de eerste productieversie van de app. Het krijgt nog geen 1.0 versieaanduiding omdat in de komende periode nog aanpassingen en toevoegingen op het gebied van copy gedaan moeten worden. Daarnaast lopen er nog onderzoeken die mogelijk invloed kunnen hebben op het design.

De designs zijn nu gepubliceerd als '[Designs 0.8](https://www.figma.com/file/EJ4aJwKnemkxysCZ6aAzFv/Covid-19-notificatie-app-(Read-only)?node-id=31300%3A0)'. In het changelog staan verwijzingen naar de uitkomsten van de verschillende onderzoeken die aanleiding zijn geweest tot het aanpassen van het design. 

**Onboarding**

- Omdat sommige mensen tijdens de onboarding [het geven van toestemming overslaan](https://corona.sticktailapp.com/share/view/7b234ee6f0544cc/Un66nKfvlty3/sommige-mensen-slaan-het-geven-van-toestemming-over/) hebben we een extra confirmation dialog toegevoegd, die uitleg geeft van wat de gevolgen daarvan zijn.
- Aan het einde van de onboarding is een optie toegevoegd om de app te delen. [Uit gebruikersonderzoek](https://corona.sticktailapp.com/share/view/9cebb72d8d1b567/ukZl8V1XQeDI/de-suggestie-om-de-app-met-anderen-te-delen-draagt-bij-aan-de-adoptie-van-de-app/) blijkt dat een deel van de gebruikers dit zou willen doen. Deze optie kan bijdragen aan de adoptie van de app.
- Na het doorlopen van de onboarding hebben mensen nog [vragen over de effectiviteit van de app](https://corona.sticktailapp.com/share/view/df78ab5f51f3915/bLU3k6Sn8ehY/men-heeft-vragen-over-de-effectiviteit-van-de-app/). Daarom hebben we de vraag ‘Waarom is deze app belangrijk’ toegevoegd aan de FAQ.
- Nieuwe copy in de onboarding, oa het toevoegen van de naam 'CoronaMelder'.
- Extra scherm toegevoegd in de onboarding dat getoond wordt als locatie services niet aan staan en de mogelijkheid geeft om dit alsnog aan te zetten.

**Statusscherm**

- Uit [onderzoek met mensen met een motorische beperking](https://corona.sticktailapp.com/study-share/5mRZSO3uP5FY/onderzoek-met-mensen-met-een-motorische-beperking-942/) bleek onder andere dat de knoppen "wat kan ik nu doen" en "melding verwijderen" te dicht op elkaar staan. Er is nu meer ruimte tussen die twee knoppen.
- Volgorde in menu aangepast. "GGD sleutel doorgeven" staat nu onderaan, dit maakt het gesprek met de GGD makkelijk. Die kan verwijzen naar "de onderste knop in het scherm".
- Test aanduidingen in het design verwijdert. De 0.8 designs zijn bedoeld voor de productieversie van de app.
- Nieuwe iconen voor statusscherm en het menu
- App delen toegevoegd aan menu.

**Melding gekregen en coronatest aanvragen**

[Uit gebruikersonderzoek](https://corona.sticktailapp.com/share/view/7331484c109a484/aagGvftR6wli/de-blootstellingsmelding-voelt-nog-niet-altijd-urgent-genoeg/) bleek dat de blootstellingsmelding niet geheel duidelijk was en ook niet als urgent overkwam. Daarbij bleek dat mensen de boodschap "laat je testen" niet gelezen hadden. Daarom zijn een aantal aanpassingen gedaan in het design van de bloodstellingsmelding .

- "Bel voor coronatest" knop staat vast (sticky) onder in het scherm waardoor die altijd zichtbaar is.
- Wat kan ik doen sectie toegevoegd
- Opsomming van klachten helemaal naar beneden verplaatst in het scherm.
- Nieuwe copy

**Positief getest**

Ondanks dat uit de eerste gebruikerstest naar voren kwam dat het [doorgeven van de "GGD-Sleutel" redelijk soepel](https://corona.sticktailapp.com/share/view/e1733fb74d0b64c/VC0JRwP3PCAg/aangeven-dat-je-positief-getest-bent-gaat-relatief-soepel-maar-er-is-nog-wel-verwarring-over-controlecode-en-codes-uploaden/) ging zijn er flink wat aanpassingen gedaan.

- In een eerste test is de term "tijdelijk wachtwoord" gebruikt. Deze term zorgde voor verwarring omdat mensen [geleerd hebben geen wachtwoorden door te geven aan de telefoon](https://corona.sticktailapp.com/share/view/def89e67a9ae1b8/rYar1oji4Yqe/mijn-wachtwoord-geef-ik-nooit-weg-over-privacy/). Er is ook getest met de term "tijdelijke code" maar die bleek verwarrend te zijn om dat later in het proces het woord codes nog een keer gebruikt wordt. Daarom is nu gekozen voor de term GGD-Sleutel.
- Uit gebruikersonderzoek bleek dat de knop ['ik ben positief getest' voor verwarring zorgde](https://corona.sticktailapp.com/study-share/AavfftUW8jca/coronamelder-app-onderzoek-met-60ers-785/). Deze knop heeft een meer doel- taakgerichte call to action gekregen: "GGD-Sleutel doorgeven" . [](https://corona.sticktailapp.com/posts/view/6ALRkO9c2L7Q/met-behulp-van-een-telefoniste-wisten-de-meeste-gebruikers-zich-besmet-te-melden/)
- Teksten die kunnen zorgen voor afleiding/verwarring tijdens het gesprek met de GGD medewerker zijn weggehaald. Wil je die uitleg wel? Dan kun je dit nu vinden in "over de app".
- Om het gesprek tussen de medewerker van de GGD aan de telefoon en de gebruiker van de app makkelijker te maken zijn de verschillende stappen duidelijk zichtbaar gemaakt.
- Er is een notificatie en error scherm toegevoegd dat getoond wordt op het moment dat het delen van de codes met de GGD mislukt. Daarop staan instructies om de GGD te bellen zodat het proces opnieuw uitgevoerd kan worden.
- Nieuwe copy toegevoegd aan het bedankt scherm.

**Over de app**

Aan de "over de app" pagina zijn een aantal aanpassingen doorgevoerd:

- Voor mensen die de informatie uit de onboarding nogmaals willen lezen is deze beschikbaar via ‘Wat doet CoronaMelder'
- Om voor de gebruikers van de app duidelijk te maken wie verantwoordelijk is voor teksten in de app en hoe deze tot stand zijn gekomen is er een link naar een Colofon toegevoegd.
- Het direct vanuit de app verwijderen van de door de app verzamelde gegevens (TEK's) is technisch niet mogelijk, wel via het OS van de telefoon. Daarom hebben we de vraag "Hoe verwijder ik mijn gegevens" en het antwoord op die vraag toegevoegd.
- Voor mensen die na de globale uitleg over de technische werking van de app behoefte hebben aan informatie op detailniveau, is er een Link naar de Githubpagina van het project toegevoegd.
- Om mensen te stimuleren om de app een rating te geven in de appstore is een "Beoordeel de app" link toegevoegd.
- Mogelijk komt er een telefonische helpdesk voor vragen over het gebruik van de app. Hiervoor is een helpdesk link toegevoegd.

## Pilot Designs 0.7 - week 28

In voorbereiding van de pilot is het design op een paar kleine punten aangepast. Deze designs zijn nu gepubliceerd als '[Pilot Designs 0.7](https://www.figma.com/file/EJ4aJwKnemkxysCZ6aAzFv/Covid-19-notificatie-app-(Read-only)?node-id=30994%3A109)'.

- Een tijdelijk app icon is ontworpen voor gebruik tijdens de pilot.
- Op het melding scherm in de Android versie, is de kleur van de background en de knop aangepast.
- Icon in het melding scherm is aangepast van een uitroepteken naar een belletje.
- Het design van de error-meldingen op het statusscherm in de Android versie is aangepast.
- Kleine tekstuele aanpassing op de "positief getest" pagina.

Meer fundamentele aanpassingen zullen zichtbaar worden in de 0.8 versie van het design. 

## Pilot Designs 0.6 - week 25

Er zal binnenkort een pilot plaatsvinden waarbij een kleine groep gebruikers toegang krijgt tot een alpha versie van de app. 

De app zal nog niet compleet zijn. Veel van de basis functionaliteiten zullen wel getest kunnen worden. De afgelopen weken heeft het design en research team vooral gewerkt aan het voorbereiden van deze pilot. De designs die geïmplementeerd zullen worden zijn nu gepubliceerd als '[Pilot Designs 0.6](https://www.figma.com/file/EJ4aJwKnemkxysCZ6aAzFv/Covid-19-notificatie-app-(Read-only)?node-id=26816%3A47)'.

Een aantal fundamentele zaken ontbreken nog en zullen niet voor de eerste fase van de pilot geïmplementeerd worden, waaronder:

- De app zal alleen in het Nederlands beschikbaar zijn.
- De app zal nog niet aan alle toegankelijkheids standaarden voldoen voor mensen met beperkingen.
- De testers krijgen een directe link om de app te downloaden, er zal dus geen sprake zijn van een adoptie campagne, website, app store e.d.
- Om een aantal plekken is er ook voor gekozen om het design heel simpel te houden om zo de ontwikkelsnelheid te verhogen. 
- De app is qua content nog niet compleet.

Deze zaken zullen voor de livegang nog in aparte, kleinere pilots of in het lab getest worden.



## Design Release 0.5 - Week 23

Ons doel van deze week was om een zo compleet mogelijk overzicht te bieden van de verschillende schermen/flows, en een framework op te zetten waarbinnen we allen kunnen werken.

Mede met dank aan de community op Slack, GitHub, Twitter en gebruikersonderzoek hebben we voor deze versie (0.5) een aantal belangrijke besluiten genomen. We verwachten dat deze besluiten een framework bieden waarbinnen we tot de release kunnen werken. Alleen bij grote veranderingen in het [Programma van Eisen](https://github.com/minvws/nl-covid19-notification-app-coordination/tree/master/requirements) zullen hier mogelijk veranderingen in komen. De belangrijkste veranderingen willen we hier toelichten.

### Navigatiestructuur

We hebben verschillende navigatiestructuren overwogen, zoals bijvoorbeeld een subtiel menu rechtsboven, een zeer zichtbare "meer opties" menu-knop onderaan, en een thuis scherm met scrollview met daarop content-kaarten. Uiteindelijk hebben we ervoor gekozen om de statuspagina scrollbaar te maken en hier de verschillende opties te tonen. De voornaamste overwegingen waren:

1. Deze optie is zeer toegankelijk, het is immers allemaal al aanwezig en zichtbaar te maken met 1 keer scrollen.
2. Het geeft direct een extra indruk van de werking van de applicatie.
3. Het is zeer schaalbaar mochten er in de toekomst extra items bij komen.

We hebben hierbij veel gehad aan de voorbeelden en input van o.a. Edwin van Bospoort, Aldert Greijdanus, Revi Kornmann, Stefan de Weijer Bart van de Biezen, Benjamin Broersma, Arian van Putten, Bas van Dorst, Rob Voets en Patrick Vos.

### Blootstelling Notificatie

We moeten ten alle tijden voorkomen dat de applicatie gebruikt kan worden als een &#39;corona paspoort&#39; om aan te tonen dat iemand corona-vrij is. Dit zou bedrijven en instellingen ertoe kunnen bewegen om aan mensen te vragen om de app te tonen als bewijs dat zij niet in de buurt zijn geweest van iemand die positief getest is, of dat ze zelf positief zijn getest. Wanneer iemand een blootstelling notificatie heeft gehad, of zelf positief is getest, dan moeten zij de optie hebben om dit &quot;bericht&quot; te &quot;wissen&quot;. Tegelijkertijd is een blootstelling notificatie erg belangrijk, en kunnen we situaties bedenken (i.e. slaapdronken uit automatisme weg tappen) waarbij iemand de app al wel weer in een neutrale status heeft. We hebben grofweg 2 varianten overwogen.

1. Bij het ontvangen van een notificatie wordt een modal-view (scherm) geopend met het bericht en enige uitleg.
2. De statuspagina wordt aangepast, met een knop om de vervolgacties te lezen.

We hebben uiteindelijk gekozen voor optie 2. De belangrijkste overwegingen hierbij waren dat

1. Deze optie voorkomt dat iemand uit automatisme het bericht sluit. Het wordt een zeer bewuste actie. We gaan er ook van uit dat het merendeel van de mensen het bericht niet zal willen sluiten omdat ze niet verwachten dat anderen naar hun telefoon zullen kijken. Dus het mogelijk maken het bericht te laten staan is belangrijk.
2. Dit houdt de belangrijkste informatie, maar ook de overige informatie in de app, voor hun beschikbaar. -- Wanneer iemand besluit om de app weer in de &#39;neutrale status&#39; te zetten dan is de essentiële informatie nog steeds beschikbaar, daar deze voor alle gebruikers altijd beschikbaar is.

We hebben hierbij wederom veel gehad aan de input van o.a. Edwin van de Bospoort, Michel de Meere, Amin Kadhim, Kevin Mol, Aldert Greijdanus, Revi Kornmann, Max de Froe, Matthijs Blaauw, Bas van Dorst, Ron van den Berg, Teun Hompe en Reyber Turgut.

Bovenstaand zijn de grote wijzigingen, daarnaast er ook vele kleinere wijzigingen. Je kunt de verschillende versies naast elkaar bekijken om deze te evalueren. Onderstaand een selectie van andere belangrijke stappen die we hebben kunnen zetten. We verwachten dat de rest van de wijzigingen zonder uitleg hier redelijk duidelijk zijn, maar beantwoorden graag alle vragen die je hebt op het slack kanaal!

- Er zijn nieuwe illustraties en teksten, op basis van community feedback en de user tests, in de schermen geplaatst.
- De verschillende staten van de statuspagina zijn nu toegevoegd. De belangrijkste zijn:
  - App is niet actief
  - Bluetooth staat niet aan
  - Bericht ontvangen
  - OS updaten om deze app te gebruiken.
- Er is een eerste tekstuele versie van het &quot;Hoe werkt de app&quot; scherm toegevoegd.
- Er is een eerste versie van de flow toegevoegd waarin gebruikers zichzelf als positief getest kunnen melden.
- Er is een los instellingen scherm gemaakt waar daadwerkelijk secundaire functionaliteit staat zoals de privacy policy, en de terms of use.
- De optie om de app te delen is in de onboarding en onderaan het statuspagina toegevoegd om adoptie te helpen.

Nog een extra shoutout naar Maarten Janssen voor zijn ideeën m.b.t. de testknop, en naar Sebastian Wachholz, Ryan Barret en Lennert Dorman voor het vertalen van de documentatie in het Engels en Duits!

---

We hopen dat we niemand zijn vergeten in de credits. Naarmate er meer mensen meedoen zal het lastiger worden om bij te houden wie er heeft bijgedragen. We waarderen alle input enorm, en geloven dat deze ook essentieel is voor zowel de ontwikkeling als de uiteindelijke acceptatie en adoptie. Alleen samen kunnen we deze app tot een succes maken. Uiteindelijk willen we iedereen die heeft bijgedragen meenemen in een lijst in de app (subtiel verstopt).

Een eerste versie staat hier: https://github.com/minvws/nl-covid19-notification-app-design/blob/master/%E2%9D%A4%EF%B8%8F
